Svec Antal (demonstrátor) által összeállított feladatsor

---

Feladat 1: Átlókban lévő elemek összegének meghatározása
--------------------------------------------------------
Írjon egy programot, amely véletlenszámokkal feltölt egy 3x8-as mátrixot.
A véletlenszámok a (43, 200) intervallumból kerüljenek ki, ahol az
intervallum balról és jobbról is nyílt.
A könnyebb tesztelés érdekében a véletlenszám-generátort a 9999 konstans
értékkel inicializálja.

A program hajtsa végre az alábbi lépéseket:

- Töltse fel a mátrixot véletlenszámokkal.
- Nyomtassa ki a mátrixot a képernyőre, szóközzel elválasztva az elemeket.
- Számolja ki és írja ki a főátló és mellékátló elemeinek összegét.
  (A mindkét átlóban szereplő középső elem kétszer lesz benne)

Feladat 2: Oszlop elemeinek szorzata
------------------------------------
Írjon egy programot, amely véletlenszámokkal feltölt egy 11x5-ös mátrixot.
A véletlenszámok a [-100, 99) intervallumból kerüljenek ki,
ahol az intervallum balról zárt és jobbról nyílt.
A könnyebb tesztelés érdekében a véletlenszám-generátort a 2420 konstans
értékkel inicializálja.

A program hajtsa végre az alábbi lépéseket:

- Töltse fel a mátrixot véletlenszámokkal.
- Kérjen be a felhasználótól egy oszlopszámot,
  és az adott oszlop elemeit szorozza össze,
  majd írja ki az eredményt.

Feladat 3: Mátrix transzponálása
--------------------------------
Írjon egy programot, amely véletlenszámokkal feltölt egy
4x4-es kvadratikus (négyzetes) mátrixot.
A véletlenszámok a (-1000, 1000) intervallumból kerüljenek ki.
A könnyebb tesztelés érdekében a véletlenszám-generátort a 1000 konstans
értékkel inicializálja.

A program hajtsa végre az alábbi lépéseket:

- Töltse fel a mátrixot véletlenszámokkal.
- Írja ki az eredeti mátrixot.
- Transzponálja a mátrixot és írja ki a képernyőre.

A transzponálást egy eljárás segítségével oldja meg.
